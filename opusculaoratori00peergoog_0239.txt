116 1111111 munusue 11111111.

Inter aves silvasque et pascua vivere possim,
Vivere amem mediisin tempestatibus urbis,
Contristans facie miserarum lumina rerum?

Non equus hic glebas detrectat scindere aratro,
Ad mulctra iniussae properant tento ubere vaccae,
Audit ovis pastorem. Hic nunquam terra recusat
Imperium, aut aequi fallit spem ingrata coloni.
Ecce iterum Omnipotens, pulsae post frigora brumae,
Agris arboribusque comas et gramina reddit,
Perque artus venasque recens diffusa seniles

Aura breuem aegrotanti animo spem verna reducit.
Extremae haec fortasse micans scintilla lucernae
In cinerem et fumum mox evanescet inanem,
Misceborque levis tumuli curn pulvere pulvis.

Sol quos nunc properat silvam celare sub istam,
Promere cras radios campo properabit ab illo.
Ourn semel occiderit serae milri vespera vitae,
Discutere huc atras veniet lux nulla tenebras?
Non ita, non. Ultra hune tumulum sol eminus alter
Ostendit signa ignotae praenuntia lucis,

Quae magni exoriens completis mensibus anni, ’
In radiis auroque ibit per muta sepulcra
Seminibus vitam aeternam inspirare repostis3
Quam qualern in sanctis olim mirabimur oris!

Illic vera quies animum, illic perpetuum ver

Muleebunt placidos tacita dulcedine sensus.

Quo mihi tendenti, Christo duce et auspice Christo,
Errantes trepidosque regat fiducia passus

Per spatia extremae leto vicina senectae!

*—

 

