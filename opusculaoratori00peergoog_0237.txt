â€˜214 ornum

Confugere, et captis regnare in finibus hostem?
Ebria libertate, meris crateribus hausta,
Sanguineaeque insana agitata cupidine laudis,
Gens avida in mundi posuisse tropaea ruinis,
Dona sua apportans, improvida pectora cepit,

Atro mortiferi dona illita felle veneni.
Tandem defectos crudeli tabe Batavos
Ad solium fatalis hori stravere, tyranno

Ipsi inclinantes, ipsi, servilia colla.

His tandem divina malis clementia finem
Attulit: en patriis alter Gulielmus in oris,
Imperio fulgens qui splendidiore, superbos
Aequa lege animos Bruti frenaret et Appi,
Neerlandisque daret securae plena quietis

Otia, tranquillosque dies, sua si bona possent
Noscere, mentitis et claudere vocibus aures.
Ambitio sed dira, modesta in vesto, renidens
Falsum oculis, Stygios aegre celantibus ignes,
Et scelerata sitis, quam non satiaverit auri
Quidquid adhuc rutilis Oalifornia servat arenis,
Insidiosa canunt modulamine carmina dulci,
Haud surdis: populo melius fore, dummodo vires
Sentiat ipse suas, pro libertate paratus

Libera verba loqui, et meliores poscere leges.
Talibus incautae terroribus externatae,

Haud secum in praesens possunt consistere mentes:
Sed, veluti saevis agitatae aquilonibus undae,
Huc illuc, qua turbo rapit, sine more feruntur.
0 patria, 0 ingens magnorum gloria avomm,
Virtutum domus, Europae mirantis ocelle,
Improbitas quo te paucorum insana redegit!
En unquam assiduis misere iactata procellis

 

