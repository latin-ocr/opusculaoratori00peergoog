conluuio sem rsumclu.

Qui labe intactam possis ostendere gentem,

Et gentis felix vivere amore tuae.
Credite, quos falsae recto de tramite voces
In tam praecipites elicuere vias:
Libertas sub rege pio laetissima floret.
Vos ludunt variis nomen et umbra dolis.
Quam petitis res estsine corpore. Dira tyrannis,
Vilis avarities, ambitioque latent.
Decepti, Hellandas oculos convertite in oras,
Qua silva Haganum reddit opaca nemus.
In turba incedit civis qui simplice cultu,
Est rex, Nassaviis conspiciendus avis.
Non latus armato cingit custode, nec altis
Munita fossis abdit in arce caput.
Ut patrem in mediis gaudentem vivere netis,
Hollanda sequitur cum pietate fides.
Attalici poteret prodire e limine tecti, Ι
Inque auro et gemmis luxuriare suis.
Soleri at miseros, nostrae vigilare saluti,
Hoc aurc, hoc gemmis pulchrius esse putat.
Dilectum multos caput ο servetur in annos!
Vive diu nobis, rex bone, vive diu!
Sic veniente die, sic decedente, precamur.
Hoc taciti exoptant, hoc sibi quisque palam.
Verbaque adulandi non exprimit illa libido,
Sed de sincero pectore natus amor.
Qui populum et regem sic iungit, ut omnibus una
Vivere pro patria mens sit, et una mori.
Pugnandi haud veniat Belgis vesana libide,
Hollandosque satis sit didicisse semel.
Bella manus poscunt, non verba tumentia. Ad auram
Oor micat ignavis, lingua virile sonat.

 

