84 oacrio

praeclare gestae conscientia tacitum animis vigorem et
tranquillam alacritatem, optima discendi adiumenta, conci-
liabit.

Nescitis, optimi adolescentes, si qui hic adestis, nam
nulla video militum· insignia, nescitis, quanti momenti ne·
gotium feceritis. Dicam equidem, et sine ambagibus
dicam, quia vos nullam hinc sumetis superbiam.

Ardor et impetus, quo neminis exemplum exspectantes,
statim ultro ad arma convolastis, aliorum qnoque studia
commovit. Modesto parendo, aedium et moram amice fe-
renda, rem militarem diligenter addiscendo, iam in clari-
tudinem perveneratis. Has virtutes omni vitae honestate
ornavistis. Quum legatus, qni in vestro cornu curabat,
vos ita cognitos in proelium ducebat, totos dies et no-
ctes sine quiete et somno, sine cibo et potu, in im·
bribus et calore, intrepidi periculis obviam ivistis,
multos hostes occidistis, plures cepistis, rusticos et oppi-
danos Belgas humanitate vestra sublevastis. Tandem,
balteis inimicorum devictorum cincti, ita, quasi nihil, ,
nisi officio functi, rediistis. Functi estis officio vestro, sed , ¹
. grau et difficili, cui sustinendo tam pares esse iuvenes
Academicos, universus admirabatur exercitus, adeo ut om-
nium animi aemulatione accenderentur. Quae res et sta·
tim utilissima fuit, et semper ubique ingentem laudem
habitura est. Hanc vobis tribuit rex Guilielmus, quum
copias post reditum lustrans, vos contemplatus, beatos
praedicaret parentes, qui tales procreassent filios: hanc
princeps Arausionensis, vester ille dux et comes perpetuus,
hanc caeteri legati et duces, hanc tota patria.

Et miramini, nam mirati estis, cnr ignoti quoque et
peregrini, si vestrum aliquem viderent, huic continuo
manu arrepta, gratularentur? Ecquid intelligitis publicam

 

