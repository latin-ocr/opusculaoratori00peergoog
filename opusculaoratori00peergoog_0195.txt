172 emersu m uarmcu con

Heic, oculis augusta et maiestate verendus
Ille, modo afflictae firma columna rei,

Qui sua, quum rabidae peterent pacemve cibumve,
Obtulerat siccis membra voranda gulis.

Heic alii heroes. Illic pia turba virorum,
Quos reflat cives libera Roma suos.

Gaudia si ad superas surgant mortalia sedes,
Quae de sincero pectore rivus agit;

Iucundo aligerae vultu risere choreae,
Astraque coelestes personuere modi.

Parva fuit, si rem repetas ab origine prima:
Spes tamenin parva non mediocris erat.

Vidisti tenuem in montis radice scatebram,
Ut serpit tacito per loca sola pede3

Mox autem occultis vires capit incrementis,
Flumine perque urbes volvitur et populos?

Sic patrum sibi sufficiens, atque indolis altae
Conscia mens, coeptis omina laeta tulit,

Hinc fore, qui peterent integre e fronde coronas,
Qua nunquam humanum splenduit ante caput.

Evenere. Nouos habuit Medicina triumph0s3
Vim minui doluit Mors truculenta suam.

Barbariae domitrix pausa cst ostendere sanctas
Europae leges et sua iura Themis.

Thesauros pandit dives Natura reclusos:
Astriferae mundi nec latuere viae.

Quid referam lectas Libani de vertice palmas?
Ductaque per sacros orgia casta choros?

Hic Roma et doctae laetum potuistis Athenae
Ε cinere et bustis exseruisse caput. ’

Et nunc, post varios rerum casusque vicesque,
Felici rediit alite festa dies.

 

